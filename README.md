# Auto CV Evaluation
* #### Τεχνικές Ανάλυσης Κειμένου για τον Υπολογισμό Συνάφειας Ερευνητών με Αντικείμενα 

## :eyes: Περιγραφή
Κατά τη διαδικασία εκλογής ενός καθηγητή σε ένα Πανεπιστήμιο, υπάρχουν διάφορα στάδια που θα
μπορούσαν να υποστηριχθούν από υπολογιστικές τεχνικές υπολογισμού της συνάφειας ενός
ερευνητή με ένα ερευνητικό αντικείμενο. Οι θέσεις καθηγητών προκηρύσσονται με βάση ένα
γνωστικό αντικείμενο, το οποίο περιγράφεται με έναν τίτλο, αλλά και μια σύντομη περιγραφή. 

Π.χ. σε μια πρόσφατη εκλογή στο τμήμα μας ο τίτλος ήταν «Ευφυή Συστήματα-Συμβολική Τεχνητή
Νοημοσύνη» και η περιγραφή ήταν «Ανάπτυξη ευφυών συστημάτων με την χρήση συνδυασμού
μεθοδολογιών της συμβολικής Τεχνητής Νοημοσύνης, όπως Αναπαράστασης Γνώσης και
Συλλογιστικής, Πολυπρακτορικών Συστημάτων, Μηχανικής Μάθησης, Ευφυών Αυτόνομων
Συστημάτων, Σχεδιασμού και Χρονοπρογραμματισμού Ενεργειών, Ικανοποίησης Περιορισμών». 

Με βάση αυτήν την περιγραφή καταρχάς επιλέγονται οι πιο συναφείς καθηγητές από το τμήμα, αλλά και
εκτός του τμήματος, απ’ όλη την Ελλάδα ή/και το εξωτερικό μέσα από μια λίστα που καθορίζει το
κάθε τμήμα, προκειμένου να καταρτιστεί η εξεταστική επιτροπή. Αυτό το βήμα κάποιες φορές είναι
υποκειμενικό, καθώς μπορεί να στηρίζεται στο γνωστικό αντικείμενο των εκλεκτόρων, ενώ θα ήταν
πιο ενδιαφέρον να στηρίζεται στην ερευνητική εμπειρία των εκλεκτόρων όπως αυτή τεκμηριώνεται
σε βιβλιογραφικές βάσεις δεδομένων. Επιπλέον, ένα υποσύνολο της εξεταστικής επιτροπής, η
τριμελής επιτροπή, οφείλει να κατατάξει τους υποψήφιους για τη θέση με βάση τη συνάφειας της.
Και αυτό θα πρέπει να γίνει αντικειμενικά με βάση το δημοσιευμένο τους έργο.

## :safety_pin: Στόχος
Στόχος αυτής της πτυχιακής είναι να αναπτυχθεί ένα σύστημα που θα υπολογίζει την συνάφεια των
ερευνητών με κάποιο γνωστικό αντικείμενο και την περιγραφή του, τεκμηριωμένα με βάση το
βιβλιογραφικό έργο σε βάσεις όπως Google Scholar, Scopus, DBLP, ORCID, Semantic Scholar. 

Για τον σκοπό αυτό απαιτείται ένας συνδυασμός 
(1) τεχνολογίας λογισμικού για την ανάπτυξη του συστήματος με μια διαδικτυακή ανοιχτή διεπαφή,
(2) επικοινωνίας με τεράστιες βάσεις δεδομένων προκειμένου να αντληθεί το δημοσιευμένο έργο των 
εκλεκτόρων/υποψηφίων με αυτόματο τρόπο βάση του ονόματος τους (δεν είναι πάντα εύκολο/προφανές), και 
(3) επεξεργασίας φυσικής γλώσσας προκειμένου να παραχθεί μια διανυσματική αναπαράσταση του γνωστικού 
αντικειμένου και της περιγραφής του, 
π.χ. με νευρωνικά μοντέλα γλώσσας όπως το BERT, καθώς και των δημοσιεύσεων του κάθε εκλέκτορα/υποψηφίου. 
Με μια απλή συνάρτηση ομοιότητας (π.χ. συνημίτονου) το σύστημα μετά θα μπορεί να βρίσκει τους πιο σχετικούς 
ερευνητές με ένα δοθέν γνωστικό αντικείμενο και περιγραφή. 
Το σύστημα θα πρέπει να διατηρεί/επαυξάνει τις διανυσματικές αναπαραστάσεις των ερευνητών που υπάρχουν 
στη λίστα ενός τμήματος, για να μην εκτελεί κοστοβόρους υπολογισμούς και αναζητήσεις σε βάσεις δεδομένων από το μηδέν.

## :bookmark_tabs: Βιβλιογραφία
• D. Luo, W. Cheng, J. Ni, W. Yu, X. Zhang, B. Zong, Y. Liu, Z. Chen, D. Song, H. Chen, X. Zhang.
Unsupervised Document Embedding via Contrastive Augmentation.
https://arxiv.org/pdf/2103.14542.pdf

• Β. Μοσχόπουλος, Κ. Νικηφορίδης. Υπολογισμός Συνάφειας Επιστημόνων με Ερευνητικά
Αντικείμενα για Σύστημα Προτάσεων με Χρήση Τεχνικών Επεξεργασίας Φυσικής Γλώσσας,
Διπλωματική Εργασία., https://ikee.lib.auth.gr/record/339729?ln=el
